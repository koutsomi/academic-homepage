## Διπλωματικές Εργασίες 2019-2020

1. **Σχεδιασμός και ανάπτυξη διεπαφής Ιστού για διαχείριση Μαθησιακών Αντικειμένων με χρήση σύγχρονων πλαισίων JavaScript**

    Η εργασία αυτή αφορά στο σχεδιασμό και την υλοποίηση μιας σύγχρονης διαδικτυακής διεπαφής (web interface) για την δεικτοδότηση και διαχείριση μεταδεδομένων μαθησιακών αντικειμένων (papers, βιβλιογραφικές αναφορές, datasets) σε μηχανικά αναγνώσιμη μορφή (XML, JSON, RDF/S), καθώς και την αποθήκευση τους σε κατάλληλο σύστημα αποθήκευσης (triple store, noSQL DB). Παράλληλα θα εξεταστούν και θα αξιολογηθούν διάφορα πλαίσια ανάπτυξης τέτοιων εφαρμογών κυρίως σε JavaScript, όπως τα Angular, React και Vue και θα καθοριστούν συγκεκριμένα κριτήρια επιλογής με βάση τις απαιτήσεις της εφαρμογής.
    
    *Ενδεικτικές πηγές-βιβλιογραφία:*
    
    - B. Satrom, [Choosing the right JavaScript framework for your next web application](https://softarchitect.files.wordpress.com/2018/03/choose-the-right-javascript-framework-for-your-next-web-application_whitepaper1.pdf), Vitbok RITM0012054. Progress Software Corporation, 2018.
    - C. L. Mariano, "[Benchmarking JavaScript Frameworks](https://arrow.dit.ie/cgi/viewcontent.cgi?article=1100&context=scschcomdis)", Dublin Institute of Technology, 2017.
    - [How to: Apache Jena Fuseki — 3.x.x](https://medium.com/@rrichajalota234/how-to-apache-jena-fuseki-3-x-x-1304dd810f09)
   
   
2. **Μοντελοποίηση συμπεριφοράς χρηστών σε υπηρεσία αναζήτησης περιεχομένου με χρήση χρονοσειρών και Νευρωνικών Δικτύων**

    Η βαθιά μάθηση (deep learning) μπορεί να αξιοποιηθεί για την πρόβλεψη μιας τιμής ή διαδικασίας βάσει ιστορικού παρελθόντων δεδομένων. Στην εργασία αυτή θα εξεταστούν τεχνικές βαθιάς μάθησης που μπορούν να βοηθήσουν στην πρόβλεψη των επόμενων ενεργειών ενός χρήστη με βάση την ακολουθία προηγούμενων ενεργειών του, αξιοποιώντας Νευρωνικά Δίκτυα Ανατροφοδότησης (RNN) όπως τα LSTM. Για παράδειγμα, μπορεί να καταγράφονται τα προηγούμενα ερωτήματα που υποβάλλονται σε μια υπηρεσία αναζήτησης και οι σχετικές ενέργειες του χρήστη (επιλογή, αποδοχή συστάσεων, τροποποίηση, απόρριψη) και οι πληροφορίες αυτές να χρησιμοποιούνται για την πρόβλεψη των προτιμήσεων του χρήστη και για εξατομίκευση.
    
    *Ενδεικτικές πηγές-βιβλιογραφία:*
   
    - [Predicting human behaviour activity using deep learning](https://medium.com/@chataks93/predicting-human-behaviour-activity-using-deep-learning-lstm-fff9030b82e7)
    - Sreelakshmi K, Rafeeque PC, Sreetha S, Gayathri ES. Deep Bi-Directional LSTM Network for Query Intent Detection. Procedia computer science. 2018;143:939-46.
    - Żołna K, Romański B. User modeling using LSTM networks. InThirty-First AAAI Conference on Artificial Intelligence, 2017.
   
   
3. **Σημασιολογική αντιστοίχιση δεδομένων μεγάλου όγκου σε γράφους γνώσης με χρήση διανυσμάτων λέξεων**

    Με την εξάπλωση του Παγκόσμιου Ιστού και την αύξηση του διαθέσιμου αποθηκευτικού χώρου υπάρχουν σήμερα διαθέσιμα μεγάλα σύνολα δεδομένων σε αδόμητη ή ημιδομημένη μορφή, όπως κείμενα και συμβολοσειρές σε μορφή πίνακα ή csv. Η εργασία αυτή θα μελετήσει την δυνατότητα αντιστοίχισης των πληροφοριών αυτών σε δομημένους γράφους γνώσης (knowledge graphs) με χρήση μηχανικής μάθησης και συγκεκριμένα διανυσμάτων λέξεων (word embeddings). Το πρόβλημα αυτό παραμένει ανοιχτό στην πράξη κυρίως λόγω ελλιπών ή αμφίσημων δεδομένων. Η κατανόηση της σημασιακής δομής των δεδομένων αυτών θα βοηθήσει περαιτέρω στη διαδικασία ανάλυσής τους (data analytics).
   
    *Ενδεικτικές πηγές-βιβλιογραφία:*
   
    - Proc. of the ISWC2019 [Semantic Web Challenge](http://www.cs.ox.ac.uk/isg/challenges/sem-tab/) on Tabular Data to Knowledge Graph Matching
    - Teslya N, Savosin S. Matching Ontologies with Word2Vec-Based Neural Network. InInternational Conference on Computational Science and Its Applications 2019  (pp. 745-756). Springer.
    - Kolyvakis, P., Kalousis, A., Smith, B., & Kiritsis, D. (2018). Biomedical ontology alignment: an approach based on representation learning. *Journal of biomedical semantics*, *9*(1), 21.
   
   
4. **Σύστημα αυτόματης  ταξινόμησης  βιο-ιατρικών βιβλιογραφικών πόρων με χρήση τεχνικών βαθιάς μάθησης**

    Η ταξινόμηση και δεικτοδότηση οποιαδήποτε μορφής βιβλιογραφικών δεδομένων θα πρέπει να ακολουθεί μια αυστηρή, τυποποιημένη διαδικασία (authoritative proccess), ώστε να καθίσταται δυνατή η διαλειτουργικότητα, η εύρεση και η επαναχρησιμοποίηση των πηγών αυτών σε άλλα συστήματα. Ωστόσο στην πράξη αυτό γίνεται συνήθως χειρωνακτικά, με περιορισμούς στο χρόνο, το κόστος και την ορθότητα που κάτι τέτοιο επιφέρει. Στην διπλωματική αυτή εργασία θα μελετηθεί η διαδικασία αυτόματης ταξινόμησης πόρων στο πεδίο της βιο-ιατρικής και δεικτοδότησής τους με το καθιερωμένο λεξιλόγιο MeSH (Medical Subject Headings). Για το σκοπό αυτό θα διερευνηθούν και θα υλοποιηθούν τεχνικές βαθιάς μάθησης και διανυσμάτων λέξεων (word embeddings).  
   
    *Ενδεικτικές πηγές-βιβλιογραφία:*
   
    - Mao Y. and Z. Lu, MeSH Now: automatic MeSH indexing at PubMed scale via learning to rank, in J Biomed Semantics. 17;8(1):15. doi: 10.1186/s13326-017-0123-3, April 2017.
    - Peng S., R. You, H. Wang, C. Zhai, H. Mamitsuka and S. Zhu, ‘‘DeepMeSH: deep semantic representation for improving large-scale MeSH indexing’’, in Bioinformatics. 15;32(12):i70-i79. doi: 10.1093/bioinformatics/btw294, June 2016.
    - Segura B., P. Martínez and M. A. Carruan, Search and Graph Database Technologies for Biomedical Semantic Indexing: Experimental Analysis, in JMIR Med Inform. 1;5(4):e48. doi: 10.2196/medinform.7059, December 2017.
   - Koutsomitropoulos, Dimitrios A., Andreas D. Andriopoulos and Spiridon D. Likothanassis. “Subject Classification of Learning Resources Using Word Embeddings and Semantic Thesauri.” *2019 IEEE International Symposium on INnovations in Intelligent SysTems and Applications (INISTA)* (2019): 1-6.
   
   
5. **Μελέτη και αξιολόγηση αλγορίθμων διανυσματικής αναπαράστασης φυσικής γλώσσας** 

    Τα διανύσματα λέξεων είναι ένας νέος τρόπος αναπαράστασης λεκτικής πληροφορίας που έχει φέρει επανάσταση στο χώρο της επεξεργασίας φυσικής γλώσσας (NLP). Συγκεκριμένα Νευρωνικά Δίκτυα μπορούν να εκπαιδευτούν με βάση τα συμφραζόμενα ώστε να υπολογίζουν,  για μια λέξη, φράση ή ολόκληρο κείμενο μια αναπαράσταση σε μορφή διανύσματος αριθμών. Η παρούσα εργασία  θα πραγματοποιήσει έρευνα και συγκριτική αξιολόγηση σύγχρονων τέτοιων πλαισίων, όπως τα word2vec, glove, fasttext, ELMo και BERT.
   
    *Ενδεικτικές πηγές-βιβλιογραφία:*
   
    - Le, Quoc, and Tomas Mikolov. "Distributed representations of sentences and documents." In *International conference on machine learning*, pp. 1188-1196. 2014.
    - [ELMo Meet BERT: Recent Advances in Natural Language Embeddings](https://bensen.ai/elmo-meet-bert-recent-advances-in-natural-language-embeddings)
    - Devlin, J., Chang, M.W., Lee, K. and Toutanova, K., 2018. Bert: Pre-training of deep bidirectional transformers for language understanding. *arXiv preprint [arXiv:1810.04805](https://arxiv.org/abs/1810.04805)*. 
   
   
6. **Μάθηση αναπαράστασης και εφαρμογή σε γραφήματα Διασυνδεδεμένων Δεδομένων**

    Η μάθηση αναπαράστασης (representation learning) έγκειται στο γεγονός ότι δίκτυα βαθιάς μάθησης μπορεί να είναι σε θέση να μαθαίνουν την κατάλληλη αναπαράσταση για κάθε μορφή δεδομένων, ώστε μετέπειτα να μπορεί αυτή να χρησιμοποιηθεί ως είσοδος σε άλλα μοντέλα μηχανικής μάθησης. Ένα σχετικό παράδειγμα αποτελούν οι διανυσματικές αναπαραστάσεις λέξεων (word embeddings). Η εργασία αυτή θα εξετάσει τη δυνατότητα μάθησης αναπαραστάσεων για πιο περίπλοκες μορφές και συγκεκριμένα για πληροφορίες διαθέσιμες σε μορφή γραφημάτων Διασυνδεδεμένων Δεδομένων (Linked Data graphs). Απώτερος στόχος είναι η αξιοποίηση όχι μόνο της κειμενικής πληροφορίας, αλλά και της δομής, των διασυνδέσεων και των εννοιολογικών συσχετίσεων (κλάσεις, ιεραρχίες, ιδιότητες, περιορισμοί) των δεδομένων αυτών για την αποτελεσματική αναπαράστασή τους με τεχνικές βαθιάς μάθησης.
   
    *Ενδεικτικές πηγές-βιβλιογραφία:*
   
    - Bengio, Y., Courville, A. and Vincent, P., 2013. Representation learning: A review and new perspectives. *IEEE transactions on pattern analysis and machine intelligence*, *35*(8), pp.1798-1828. [(arxiv version)](https://arxiv.org/abs/1206.5538)
    - Ristoski, P., Rosati, J., Di Noia, T., De Leone, R. and Paulheim, H., 2019. RDF2Vec: RDF graph embeddings and their applications. *Semantic Web*, *10*(4), pp.721-752.
    - Holter, O.M., Myklebust, E.B., Chen, J. and Jimenez-Ruiz, E., [Embedding OWL Ontologies with OWL2Vec](http://ceur-ws.org/Vol-2456/paper9.pdf). 2019
   
   
7. **Διασύνδεση Πηγών Δεδομένων με Ανοιχτά Συνδεδεμένα Δεδομένα για την Οικονομία, τον Πολιτισμό και την Εκπαίδευση**

    Τα Ανοιχτά Συνδεδεμένα Δεδομένα (Linked Data) είναι ένας τρόπος αναπαράστασης και διασύνδεσης πληροφοριών και μεταδεδομένων με στόχο την αναβάθμιση του Διαδικτύου σε μια καθολική βάση δεδομένων (Web of Data). Όλο και περισσότεροι κυβερνητικοί και μη οργανισμοί καθιστούν διαθέσιμα τα δεδομένα τους ως Linked Data για να ενισχύσουν τη διαφάνεια και τη διαλειτουργικότητα, όπως η Διαύγεια, το LinkedEconomy και η Europeana. Τα δεδομένα αυτά συνήθως συγκεντρώνονται και δεικτοδοτούνται στα λεγόμενα datahubs, όπως το datahub.io, το data.gov.gr, το ckan κ.ά. Ακόμα και τα λεξιλόγια που χρησιμοποιούνται στις συλλογές αυτές τείνουν να τυποποιηθούν και να γίνουν διαθέσιμα ως Linked Data (semantics.gr), βοηθώντας έτσι στη σημασιακή διαλειτουργικότητα.
   Η διπλωματική αυτή εργασία θα εξετάσει τρόπους περαιτέρω αξιοποίησης και διασύνδεσης αυτών των δεδομένων με άλλα διεθνή datasets όπως τα dbpedia και DBLP, με χρήση πλαισίων και εργαλείων ολοκλήρωσης και ευθυγράμμισης Linked Data, όπως τα SILK και LIMES, τα οποία χρησιμοποιούν μεταξύ άλλων τεχνικές γενετικού προγραμματισμού και μηχανικής μάθησης.
   
    *Ενδεικτικές πηγές-βιβλιογραφία:*
   
    - Mohamed Ahmed Sherif, Pestryakova Svetlana, Kevin Dreßler, Axel-Cyrille Ngonga Ngomo. [LimesWebUI–Link Discovery Made Simple](http://ceur-ws.org/Vol-2456/paper53.pdf). 2019
    - Nentwig, M., Hartung, M., Ngonga Ngomo, A.C. and Rahm, E., 2017. A survey of current link discovery frameworks. *Semantic Web*, *8*(3), pp.419-436.
    - Robert Isele, Christian Bizer: Active Learning of Expressive Linkage Rules using Genetic Programming. Journal of Web Semantics, Vol. 23, pp. 2-15, DOI 10.1016/j.websem.2013.06.001, 2013.



8. **Διαχείριση Δεδομένων Μεγάλου Όγκου με Χρήση Σημασιακών Τεχνικών και Οντολογιών**

    H πρόοδος στην υπολογιστική ισχύ, η αύξηση του αποθηκευτικού χώρου και η εξάπλωση του Διαδικτύου έχουν καταστήσει διαθέσιμες υψηλές συγκεντρώσεις δεδομένων από μετρήσεις, καταγραφές, δημοσιεύσεις, αισθητήρες που καλούνται Δεδομένα Μεγάλου Όγκου (Big Data). Για την αποτελεσματική αξιοποίηση των δεδομένων αυτών και κυρίως για την εξαγωγή αξίας μπορούν να χρησιμοποιηθούν τεχνικές συμπερασμού και εξαγωγής γνώσης που βασίζονται σε οντολογίες (ontology reasoning), καθώς και αλγόριθμοι μηχανικής μάθησης. Στόχος της διπλωματικής είναι να καταγράψει και να αξιολογήσει τα διαθέσιμα πλαίσια διαχείρισης και αποθήκευσης τριπλετών και γραφημάτων (Graph databases, triple stores), που περιλαμβάνουν τα SANSA Stack, Stardog, Virtuoso, AllegroGraph, GraphDB, Fuseki κ.α. και να εξετάσει  τρόπους αποδοτικής επερώτησης και σημασιακής ανάλυσης (semantic analytics) των δεδομένων αυτών σε μια κατανεμημένη υποδομή όπως το SPARK.
   
    *Ενδεικτικές πηγές-βιβλιογραφία:*
    - <https://www.w3.org/wiki/LargeTripleStores>
    - Stadler, C., Sejdiu, G., Graux, D. and Lehmann, J., 2019. [Querying Large-scale RDF Datasets Using the SANSA Framework](http://ceur-ws.org/Vol-2456/paper74.pdf). ISWC 2019.
    - Lehmann, J., Sejdiu, G., Bühmann, L., Westphal, P., Stadler, C., Ermilov, I., Bin, S., Chakraborty, N., Saleem, M., Ngomo, A.C.N. and Jabeen, H., 2017, October. Distributed semantic analytics using the sansa stack. In *International Semantic Web Conference* (pp. 147-155). Springer.
    - Giese, Martin, et al. «Optique–zooming in on big data access.» IEEE Computer 48.3 (2015): 60-67.
    - Calvanese, Diego, et al. «Ontop: Answering SPARQL queries over relational databases.» Semantic Web Preprint (2016): 1-17.

*Οι παραπάνω διπλωματικές εργασίες εκπονούνται με συνεπιβλέποντα τον κ. Κουτσομητρόπουλο και υπό την επίβλεψη του μέλους ΔΕΠ του ΤΜΗΥΠ καθ. κ. Σιούτα. Θα δοθούν μέχρι 4 εργασίες. *
*Απαραίτητη η καλή γνώση Αγγλικής (για τη μελέτη της βιβλιογραφίας) και επιθυμητή η εξοικείωση με έννοιες Μηχανικής Μάθησης, Νευρωνικών Δικτύων, Αναπαράστασης Γνώσης και Τεχνολογιών Ιστού.*

**Αιτήσεις**  για τα παραπάνω θέματα υποβάλλονται στο γραφείο του κ. Κουτσομητρόπουλου κατά τις ώρες γραφείου μέχρι 30/10 και περιλαμβάνουν:

- Μέχρι δύο (2) θέματα με σειρά προτίμησης.
- Αναλυτική καρτέλα βαθμολογίας, όπου θα σημειώνεται ο αριθμός μαθημάτων που απομένουν για το δίπλωμα[^1], αναμενόμενη περίοδος κτήσης αυτού και τρέχων ΜΟ βαθμολογίας.
- Σύντομο βιογραφικό σημείωμα όπου θα τεκμαίρεται η εξοικείωση με τα απαραίτητα και επιθυμητά προαπαιτούμενα (πιστοποίηση ξένης γλώσσας, παρακολούθηση σχετικού μαθήματος, σεμιναρίου, εκπόνηση εργασίας, προσωπικό ενδιαφέρον κτλ)

[^1]: *Φοιτητής που έχει διανύσει 5 έτη φοίτησης μπορεί να αναλάβει Δ. Ε. μόνον εφόσον, κατά τη στιγμή της ανάθεσης, χρωστάει αριθμό μαθημάτων ≤ 20. Φοιτητής που βρίσκεται στο 5ο έτος σπουδών, μπορεί να αναλάβει Δ.Ε. μόνον εφόσον, κατά τη στιγμή της ανάθεσης, χρωστάει έως 80 πιστωτικές μονάδες (ECTS).*
